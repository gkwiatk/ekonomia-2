---
title: Podział na mikro- i makroekonomię
tags: Wprowadzenie
---

Wprowadzenie do nauki ekonomii zaczynamy od podziału na mikroekonomię i makroeko- nomię. Ta pierwsza jest nauką, która bada zachowania pojedynczych podmiotów gospodar- czych, a więc konsumentów oraz przedsiębiorstw. Inaczej rzecz ujmując, mikroekonomia analizuje to, w jaki sposób konsumenci i producenci podejmują decyzje oraz jak działają mechanizmy rynkowe. Z mikroekonomii dowiesz się tego, co wpływa na kształtowanie się cen, w jakich warunkach rynki działają dobrze, a w jakich zawodzą. A jeśli czasem zawodzą, to czy w konkretnym przypadku można poprawić tę sytuację przez interwencję państwa. Główne pojęcia, którymi posługują się mikroekonomiści (ekonomiści zajmujący się mikro- ekonomią), to: ceny, bodźce, rynek, popyt, podaż, niedobór, nadwyżka oraz koszt.
[[**Co może wyjaśnić mikroekonomista?**1. Chociaż koszt wytworzenia jednej pary słuchawek pewnej znanej firmy wynosi niecałe 40 zł, to sprzedawane są one za 600 i więcej złotych. W dodatku wciąż cieszą się dużym powodzeniem! Od czego zależą więc ceny i decyzje konsumentów? 2. Kontrola czynszów mieszkań (czyli prawne ograniczenie możliwości podnoszenia ceny za wynajem mieszkań) sprawia najczęściej, że wszyscy na tym tracą: pogarsza się sytuacja nie tylko właścicieli lokali, którzy muszą obniżyć ceny albo przestać wynajmować mieszkanie na rynku, ale także najemców i osób szukających mieszkania do wynajęcia. Ponadto traci na tym budżet państwa. Dlaczego tak jest? 3. Nowe auta zaraz po tym, jak wyjadą z salonu samochodowego, tracą znacznie na wartości. Choć ten całkiem nowy samochód jest technicznie sprawny w takim samym stopniu jak ten, który jeszcze stoi w salonie, to trudno odsprzedać go za taką samą cenę. Jak to wyjaśnić?::lmn]]

Z kolei makroekonomia jest nauką o całej gospodarce. Bada więc mechanizmy ekono- miczne z szerszej perspektywy niż mikroekonomia. Makroekonomiści (ekonomiści zajmujący się makroekonomią) nie skupiają się na tym, co kształtuje cenę jakiegoś towaru na określonym rynku, w mniejszym stopniu wnikają też w to, jak działają przedsiębiorstwa. Interesuje ich za to całokształt: produkcja w całej gospodarce i jej wzrost, to jak kształtuje się ogólny poziom cen (inflacja) oraz to, co wpływa na poziom bezrobocia. Najważniejsze pojęcia, którymi posługują się makroekonomiści, to: wzrost gospodarczy, bezrobocie, inflacja, inwestycje, stopa procentowa, deficyt budżetowy oraz dług publiczny.
[[Co może wytłumaczyć makroekonomista?::rmn-transclude]]


Różnica między mikroekonomią a makroekonomią jest niekiedy tłumaczona barwnie przy użyciu następującej ilustracji: gospodarkę można porównać do dużego lasu złożonego z tysięcy drzew. Jeśli naszym zadaniem jest zbadanie tego lasu, to mamy dwa sposoby. Pierwszy to badanie pojedynczych drzew, tego, jak szybko rosną, jaki jest stan ich zdrowia i na jakie choroby zapadają. Drugi natomiast to badanie lasu jako całego ekosystemu, a więc sposobu, w jaki te tysiące drzew razem wykorzystują energię słoneczną, tlen i glebę do wzrostu, oraz tego, jak ten las różni się od innego pobliskiego lasu. W takim ujęciu mikroekonomia bada pojedyncze „drzewa”, natomiast makroekonomia – cały „las”.