---
title: Korupcja a efektywność gospodarowania
tags: Wzrost-gospodarczy
---

Aby lepiej zilustrować wpływ korpucji na wzrost gospodarczy wyobraźmy sobie sytuację, w której w pewnym kraju do publicz- nego przetargu o realizację ważnego projektu stają dwa przedsiębiorstwa (np. do budowania drogi ekspresowej). Oba mają taki sam budżet. Jedno z tych przedsiębiorstw swój budżet przeznacza na to, aby wykonanie było jak najlepsze – kupuje odpowiednie materiały, zatrudnia najlepszych pracowników i używa najnowszej technologii. Innymi słowy stara się, aby jakość była jak najwyższa przy danym budżecie. Drugie przedsiębiorstwo, dysponując takim samym budżetem, zamierza – potajemnie – przeznaczyć jego część na łapówki dla urzędników, którzy będą podejmować decyzję. Wobec tego mniej pieniędzy może przeznaczyć na materiały, pensje pracowników i zaawansowane technologie. 
**Wybór którego przedsiębiorstwa byłby lepszy dla gospodarki i społeczeństwa?**
Oczywiście pierwszego z nich. Ono lepiej wykorzystałoby posiadane zasoby i wytworzyłoby lepszy produkt. A które przedsiębiorstwo miałoby większe szanse na wygraną w przetargu? Jak zwróciliśmy uwagę we wspomnianym rozdziale, wcale niekoniecznie to drugie, ponieważ zależałoby to od poziomu korupcji w tym kraju. Według rankingów międzynarodowych jednym z najbardziej skorumpowanych krajów świata jest Somalia. Natomiast bardzo niski poziom korupcji jest w Danii. Istnieje wysokie prawdopodobieństwo, że gorsze przedsiębiorstwo zostałoby wybrane w takim przetargu Somalii, natomiast w Danii – to lepsze.