---
title: Produkcja żywności w Chinach
tags: Wzrost-gospodarczy
---

Komuniści po przejęciu władzy w Chinach zgodnie z ideologią komunizmu w czasie kolejnych reform zakazali własności prywatnej. W przypadku gospodarstw rolnych stworzyli kolektywy, w których zabroniono posiadania własnego sprzętu rolnego, uprawiania przydomowych ogród- ków, a nawet samodzielnego przygotowywania posiłków. Wszystko, co wypracowała komuna ludowa, było dzielone po równo między członków tej komuny po odprowadzeniu znacznej czę- ści „na wyżywienie miast”. Według założeń miało to przynieść znaczący wzrost produkcji (a więc lepsze wykorzystanie czynników produkcji). W rzeczywistości system doprowadził do klęski żyw- nościowej – historycy piszą nawet o liczonych w milionach przypadkach śmierci głodowej. Pro- dukcja żywności w 1978 roku była na poziomie niższym niż w 1949 roku. Dlaczego tak się stało? Zastanów się nad tym, jakie były bodźce w warunkach braku istnienia własności prywatnej i dzielenia efektów po równo (niezależnie od wkładu pracy). Czy warto było w takich warunkach pracować godzinę dłużej? Nawet jeśli udałoby nam się w tym czasie zebrać 300 jabłek, to – jeśli komuna liczyła 100 osób – nie uwzględniając nawet „podatku”, do nas trafiłyby jedynie 3 jabłka. Czy warto byłoby kupować lepszy sprzęt lub zastanawiać się nad usprawnieniami procesu pro- dukcji? Produkcja żywności w Chinach wróciła do odpowiedniego poziomu dopiero po zmia- nach, które zezwalały rolnikom na prowadzenie własnych gospodarstw rodzinnych. Czyli wtedy, gdy wprowadzono ochronę praw własności.
