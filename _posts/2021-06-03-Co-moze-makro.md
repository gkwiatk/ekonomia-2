---
title: Co może wytłumaczyć makroekonomista? 
tags: Wprowadzenie
---

1. Argentyna pod koniec XIX wieku była niemal tak samo bogata jak Stany Zjednoczone. Dziś prze- ciętny Argentyńczyk zarabia czterokrotnie mniej niż przeciętny Amerykanin. Korea Północna i Korea Południowa przed podziałem, czyli w połowie XX wieku, stanowiły jedno państwo. Było ono bardzo ubogie w porównaniu do innych krajów. Dziś Korea Południowa zalicza się do najzamożniejszych państw świata i w przeliczeniu na obywatela jest niemal 20 razy bogatsza od Korei Północnej. Jak to wyjaśnić? 
2. Wskutek błędnych decyzji polityków Zimbabwe w 2008 roku pogrążyło się w hiperinflacji. Hiperinflacja to sytuacja, w której ceny w kraju rosną bardzo szybko. W Zimbabwe w szczyto- wym okresie wzrastały nawet o 50% w ciągu dnia. Oznaczało to, że przeciętne ceny podwajały się w czasie krótszym niż 48 godzin! Wyobraź sobie, że jutro zwykły chleb będzie kosztował 5 zł, za tydzień ok. 25 zł, a już po miesiącu jego cena wyniesie... ok. 40 tys. zł. I będzie dalej rosła! Kraj niegdyś nazywany spichlerzem Afryki w wyniku hiperinflacji znalazł się w stanie gospodarczej zapaści. Również w historii Polski mieliśmy okresy, w których inflacja była bardzo wysoka. Jak i dlaczego do tego doszło? 
3. Na początku 2014 roku bezrobocie wśród osób w wieku do 25 lat w Hiszpanii wynosiło prawie 60 procent. Oznaczało to, na każdą młodą osobę, która miała pracę, przypadał jeden młody człowiek, który pracy szukał i nie mógł jej znaleźć. Tymczasem w Niemczech poziom bezrobocia wśród młodych wynosił jedynie 7,5%. Skąd biorą się takie różnice? 