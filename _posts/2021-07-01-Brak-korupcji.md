---
title: Brak korupcji
tags: Wzrost-gospodarczy
---

Nawet dobrze ustanowione i chronione prawa własności nie będą działać w przypadku, gdy system administracyjny i polityczny w kraju będzie bardzo skorumpowany. Korupcja sprawia, że zasoby nie trafiają tam, gdzie zostałyby najlepiej wykorzystane. Dane potwierdzają, że kraje, w których korupcja jest wysoka, są gorzej rozwinięte gospodarczo (zależność może oczywiście działać w dwie strony, tj. korupcja przeszkadza w rozwoju gospodarczym, ale i biedniejszym krajom trudniej z nią walczyć). Rysunek przedstawia kraje świata w dwóch wymiarach [[**Korupcja a zamożność**<br><a href="/assets/ilustracje/r58.png" target=_blank><img src="/assets/ilustracje/r58.png"></a>::lsn]] – miejsce w rankingu korupcji oraz miejsce w rankingu zamożności mierzone przez PKB per capita. Na wykresie widoczny jest wysoki stopień powiązania między tymi kategoriami. Oznacza to, że kraje, które mają najmniejszy poziom korupcji, to kraje zamożne. Natomiast im większa korupcja, tym większe prawdopodobieństwo, że kraj jest ubogi.

[[Korupcja a efektywność gospodarowania::rmn-transclude]]