---
title: Korupcja a efektywność gospodarowania
tags: "Wzrost gospodarczy"
---

Przypomnij sobie, jak w rozdziale 1 analizowaliśmy sytuację, w której w pewnym kraju do publicz- nego przetargu o realizację ważnego projektu stawały dwa przedsiębiorstwa (np. do budowania drogi ekspresowej). Oba miały taki sam budżet. Jedno z tych przedsiębiorstw swój budżet prze- znaczało na to, aby wykonanie było jak najlepsze – kupowało odpowiednie materiały, zatrudniało najlepszych pracowników i używało najnowszej technologii. Innymi słowy starało się, aby jakość była jak najwyższa przy danym budżecie. Drugie przedsiębiorstwo, dysponując takim samym budże- tem, zamierzało – potajemnie – przeznaczyć jego część na łapówki dla urzędników, którzy będą podejmować decyzję. Wobec tego mniej pieniędzy mogło przeznaczyć na materiały, pracowni- ków i technologię. Wybór którego przedsiębiorstwa byłby lepszy dla gospodarki i społeczeństwa? Oczywiście pierwszego z nich. Ono lepiej wykorzystałoby posiadane zasoby i wytworzyłoby lepszy produkt. A które przedsiębiorstwo miałoby większe szanse na wygraną w przetargu? Jak zwróci- liśmy uwagę we wspomnianym rozdziale, wcale niekoniecznie to drugie, ponieważ zależałoby to od poziomu korupcji w tym kraju. Według rankingów międzynarodowych jednym z najbardziej skorumpowanych krajów świata jest Somalia. Natomiast bardzo niski poziom korupcji jest w Danii. Istnieje wysokie prawdopodobieństwo, że gorsze przedsiębiorstwo zostałoby wybrane w takim przetargu Somalii, natomiast w Danii – to lepsze.